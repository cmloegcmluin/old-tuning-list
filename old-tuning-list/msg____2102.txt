source file: mills2.txt
Date: Fri, 6 Oct 1995 13:52:09 -0700

Subject: Announcement of television programme

From: COUL@ezh.nl (Manuel Op de Coul)

(On Dutch cable only. Sorry to those who can't read it.)

Op zondag 8 oktober wordt op het Kunstkanaal in Amsterdam, Hilversum,
Utrecht en Rotterdam een documentaire over HPSCHD van John Cage
uitgezonden. Het elektronische gedeelte hierin is in alle gelijkzwevende
stemmingen van 5 tot 56 tonen per octaaf. Ik neem hier wat over uit de
programmagids: 

"Begin vorig jaar vond in de Westergasfabriek in Amsterdam een 
uitvoering plaats van HPSCHD, een werk van John Cage en Lejaren Hiller 
voor zeven klavecimbels, elektronische muziek en een uitgebreide 
diashow. 'Het idee van HPSCHD', legt componist en Cage-specialist Joel 
Chadabe uit, 'is het cree"ren van een prettige chaos. Er gebeurt veel 
tegelijk. Er zijn zeven klavecimbels. En er zijn zeven spelers. Het werk 
duurt tweee"nhalf uur, maar iedere partij duurt zo'n twintig minuten. 
Het is de bedoeling dat die partij de hele tijd herhaald wordt. Tussen 
elke herhaling mag je pauzeren en even rondlopen om de sfeer te proeven. 
Maar die pauzes mogen ook weer niet te lang duren. Het gaat immers om de 
muziek.' Toen de befaamde klavecimbelspeelster Antoinette Vischer
halverwege de jaren zestig Cage benaderde met het verzoek een 
klavecimbelstuk te schrijven, wist Cage eerst niet wat te doen. Hij 
hield niet eens van het geluid van de klavecimbel. Niettemin aanvaardde 
hij de opdracht en toog aan het werk. Om er voor zijn gevoel toch nog 
iets mee te doen, kwam hij met zeven verschillende klavecimbelpartijen, 
51 tapes vol elektronisch gegenereerde klanken en een complete diashow. 
Voor de klavecimbelpartijen baseerde Cage zich op Mozarts Musikalisches 
Wu"rfelspiel. De uitvoerders konden hun partijen zelf samenstellen met 
dobbelstenen. De ene speler vertolkte Mozart, de anderen kozen 
wisselende fragmenten van klavecimbelstukken van Beethoven, Schumann, 
Busoni en -zowaar- Cage en Hiller. [...]
The New York Times beschreef de wereldpremie`re van HPSCHD in 1969 als 
'een van de grootste artistieke evenementen van de laatste decennia'.
De versie voor drie klavecimbelspelers (onder wie Antoinette Vischer) 
die twee jaar later op de plaat werd gezet (Nonesuch H-71224), is met 
een duur van slechts 21 minuten zeer interessant. De uitvoering in de 
Westergasfabriek leed daarentegen aan een overvloed aan chaos, waardoor 
de kakofonie hooguit als media-evenement nog enig belang had.
In zijn film geeft Henri Kuipers een boeiend beeld van de chaos. In 53 
minuten toont hij de aanloop, de repetities en beelden van de 
uiteindelijke uitvoering. Ook komen diverse mensen aan het woord, 
waaronder Chadabe en de klavecimbelspeelster Vivienne Spiteri. 'De 
klavecimbel klinkt zo zacht, dat een bespeler het instrument nauwelijks 
goed kan horen. In HPSCHD horen we onszelf helemaal niet! Volgens mij 
heeft Cage ons willen tarten, zodat we wat anders met het instrument 
zouden doen. Op zeker moment sloeg ik hele pagina's over en speelde mijn 
partij achterstevoren. Dat was heel spannend.'
(kees polling)"

Manuel Op de Coul    coul@ezh.nl

Received: from eartha.mills.edu [144.91.3.20] by vbv40.ezh.nl
           with SMTP-OpenVMS via TCP/IP; Fri, 6 Oct 1995 23:04 +0100
Received: from  by eartha.mills.edu via SMTP (940816.SGI.8.6.9/930416.SGI)
	for <coul@ezh.nl> id OAA13182; Fri, 6 Oct 1995 14:04:27 -0700
Date: Fri, 6 Oct 1995 14:04:27 -0700
Message-Id: <Pine.3.89.9510061621.A12151-0100000@styx.ios.com>
Errors-To: madole@ella.mills.edu
Reply-To: tuning@eartha.mills.edu
Originator: tuning@eartha.mills.edu
Sender: tuning@eartha.mills.edu